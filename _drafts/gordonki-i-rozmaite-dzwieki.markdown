---
layout: blogentry
category: blog
title: Gordonki i rozmaite dźwięki
---

Wspominałam już wcześniej, że [gordonki](/blog/2017/04/02/co-to-sa-gordonki/) cechują się rozmaitością muzyczną.
Trudność polega na tym, że niewprawnemu uchu trudno tę różnorodność wychwycić. Nawet dla mojego mężą jest to wciąż wyzwanie ;)

Podczas zajęć umuzykalniających zależy nam właśnie na tym, żeby dzieci nauczyły się tę różnorodnośc wychwytywać.

Dobrze, powiecie, ale skoro ja tej różnorodności nie słyszę, czy nie byłoby lepiej, gdyby tę różnorodność podkreślić w jakiś inny sposób? 
Sęk w tym, że to jest częsty błąd popełniany przez nauczycieli i instruktorów najrozmaitszych umiejętności i przedmiotów.

Jeśli celem jest nauczenie się rozpoznawania liter, to kolorowanie tych liter [jak tu](http://zabawkizdrewna.sklep.pl/allegro/goki/gk601.jpg) nie może pomóc, a raczej utrudni naukę, bo dziecko prawdopodobnie skupi się w pierwszej kolejności na tym, co już zna &mdash; na kolorach. Najpewniej szybko odgadnie gdzie należy włożyć jaką literę, ale nie dlatego, że nauczy się je rozpoznawać, ale dlatego, że zapamięta układ kolorów.

Podobnie jest przy umuzykalnianiu &mdash; jeśli wzbogacimy zajęcia instrumentami, słowami i innymi muzycznymi fajerwerkami to one zdobędą uwagę dzieci, a nie to, co jest kluczowe dla rozumienia muzyki.

