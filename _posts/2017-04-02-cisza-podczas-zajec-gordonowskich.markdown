---
layout: blogentry
category: blog
type: article
title: Cisza podczas zajęć gordonowskich.
description: O tym, że gordonki to nie monolog...
---

Parę tygodni temu pewna Mama zwróciła mi uwagę, że (inaczej niż na wszystkich innych konkurencyjnych zajęciach) podczas naszych zajęć często zapada "niezręczna" cisza.

Opisując [co to są gordonki](/blog/2017/04/02/co-to-sa-gordonki/) wspomniałam już, że cisza jest kluczowa, ale rozumiem, że dla części rodziców może to nie być zupełnie jasne.  

Sama ze szkoły pamiętam takich nauczycieli, którzy uważali, że lekcja polega na tym, że to oni przez 45 minut bez przerwy mówią, a ja mam to zakuć i zdać ;)

U podstaw zajęć gordonowskich leży zupełnie inna filozofia &mdash; zajęcia umuzykalniające mają zachęcać dzieci do włączania się w muzyczny dialog z instruktorami. A skoro dialog, to dajemy dzieciom przestrzeń i czas na odpowiedź. Starsze dzieci będą potrafiły odpowiedzieć szybko "w tempie" melodii, ale od młodszych tego nie oczekujemy. 

Dlatego po każdej śpiewance lub rytmiczance uciszamy się i uważnie obserwujemy dzieci, wyłapujemy ich nieśmiałe odpowiedzi, powtarzamy, uzupełniamy lub amplifikujemy &mdash; pokazując w ten sposób aprobatę dla ich wysiłków. Bez ciszy bardzo utrudnialibyśmy dzieciom dialog.


Uff! Mam szczerą nadzieję, że "wszystkie inne konkurencyjne zajęcia" to jednak mniejszość :-)
