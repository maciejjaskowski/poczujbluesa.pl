---
layout: blogentry
category: blog
title: Zajęcia muzyczne dla niemowląt
type: article
description: O tym ile niemowlę może skorzystać z zajęć gordonowskich i kiedy jest za wcześnie.
---

Wiele osób pyta mnie o dolną granicę wieku, w jakim dzieci mogą zacząć uczestniczyć w zajęciach gordonowskich, aby miało to sens. 

Krótka odpowiedź to: nie ma takiej granicy. Jeśli tylko czujesz się komfortowo z tym, żeby przyjść ze swoim dzieckiem na zajęcia umuzykalniające &mdash; zapraszamy!

Rozwój muzyczny, podobnie jak rozwój mowy trwa od urodzenia (a nawet wcześniej :-)
W pierwszych miesiącach życia rozwój ten (a zarazem udział w zajęciach) polega przede wszystkim na: 

  * osłuchiwaniu się z odpowiednio dobraną, różnorodną muzyką (wykonywaną głosem, głównie bez użycia słów, także improwizowaną, kierowaną bezpośrednio do dziecka) 
  * oraz na odczuwaniu pulsu muzycznego poprzez wspólny ruch z rodzicem/opiekunem (np. tańczenie, kołysanie się z dzieckiem przy muzyce, zgodnie z pulsem danego utworu).


W pewnym momencie dzieci zaczynają także reagować na muzykę ruchowo i wokalnie - a to już stwarza okazję do wejścia z nimi w muzyczny dialog!

Miewacie także obawy o to, czy malutkie dziecko jest gotowe emocjonalnie, żeby w ogóle uczestniczyć w jakichkolwiek zajęciach. Oczywiście nie ma tu jednej właściwej odpowiedzi.

Niemniej, malutkie dzieci zwykle interesują się muzyką i uspokajają się, gdy ją słyszą. Podczas zajęć cały czas mogą być bardzo blisko swoich rodziców, mogą być również karmione piersią &mdash; dzięki temu czują się bezpiecznie, a muzyka i tak do nich dociera! :-)

